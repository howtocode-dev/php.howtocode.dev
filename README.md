# শুরুর আগে

**লেখক ও কন্ট্রিবিউটরদের তালিকা**  
[বিস্তারিত এখানে](https://github.com/howtocode-dev/php.howtocode.dev/graphs/contributors?type=a)

বর্তমান যুগে ওয়েব অটোমেশনের জন্য একটি বিশ্বস্ত নাম - পিএইচপি । পিএইচপি একটি জনপ্রিয় প্রোগ্রামিং ল্যাঙ্গুয়েজ যার সূচনাই হয়েছিলো ওয়েব ডেভেলপমেন্ট এর জন্য । দিনে দিনে পিএইচপির জনপ্রিয়তা বাড়তে বাড়তে ওয়েব আজ তার আধিপত্য অদ্বিতীয় । বিশ্বের প্রায় ৮২% \(রেফ: ১\) ওয়েবসাইটই কোন না কোনভাবে পিএইচপির উপর নির্ভরশীল । ফেইসবুকের একটা বিরাট অংশ ডেভেলপ করা পিএইচপিতে । তারা পিএইচপির উপর এতটাই নির্ভরশীল যে ফেইসবুক নিজেরাই পিএইচপির উন্নয়নের জন্য নতুন পিএইচপি ইনজিন \(HHVM\) রিলিজ করে । উইকিপিডিয়াও কিন্তু ডেভেলপ করা পিএইচপিতে । পিএইচপির প্রবল জনপ্রিয়তা আর চাহিদার কথা চিন্তা করে গুগল সম্প্রতি তাদের এ্যাপ ইনজিন প্ল্যাটফর্মে পিএইচপি সাপোর্ট যোগ করে । আসলে যেখানে ওয়েবের ৮২%-ই পিএইচপি ব্যবহার করে সেখানে উদাহরণ খুজঁতে গেলে হাজার হাজার নমুনা পাওয়া যাবে । ওয়েব নির্ভর প্রজেক্টগুলোতে তাই পিএইচপি ডেভেলপারদের চাহিদাও ব্যাপক ।

রেফারেন্স: \(১\) [http://php.net/usage.php](http://php.net/usage.php)

## ওপেন সোর্স

এই বইটি মূলত স্বেচ্ছাশ্রমে লেখা এবং বইটি সম্পূর্ন ওপেন সোর্স । এখানে তাই আপনিও অবদান রাখতে পারেন লেখক হিসেবে । আপনার কন্ট্রিবিউশান গৃহীত হলে অবদানকারীদের তালিকায় আপনার নাম যোগ করে দেওয়া হবে ।

এটি মূলত একটি [গিটহাব রিপোজিটোরি](https://github.com/howtocode-dev/php.howtocode.dev) যেখানে এই বইয়ের আর্টিকেল গুলো মার্কডাউন ফরম্যাটে লেখা হচ্ছে । রিপোজটরিটি ফর্ক করে পুল রিকুয়েস্ট পাঠানোর মাধ্যমে আপনারাও অবদান রাখতে পারেন ।

> **বর্তমানে বইটির কন্টেন্ট বিভিন্ন কন্ট্রিবিউটর এবং নানা রকম সোর্স থেকে সংগৃহীত এবং সংকলিত।**

  
This work is licensed under a [Creative Commons Attribution-NonCommercial-NoDerivatives 4.0 International License](http://creativecommons.org/licenses/by-nc-nd/4.0/).

